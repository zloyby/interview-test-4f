# 4Finance - Java test

## Popis projektu:

Projekt je založen na databázi rozsahů IP adres přiřazených k městum v ČR a SK. Tato data jsou u projektu přibalena ve formě CSV. Aplikace by měla při spuštení data z přiložených CSV souborů přečíst a uložit do své embedded databáze.

Projekt dále obsahuje package cz.4finance.hr.test.api, který obsahuje definici rozhraní aplikace včetně vlastního doménového modelu. Vaším úkolem bude vytvořit implementaci zde umístěných rozhraní.

K dispozici je REST služba (RestFacade), která v jednoduchosti zprostředkovává přístup k implementaci rozhraní zmíněného výše. Požadováno je, aby JSON výstup z této služby zůstal i po vašich veškerých změnách naprosto nezměněn - je povoleno činit úpravy na modelu, ale ne na serializovaném JSON výstupu z něj.

Pro spuštění aplikace budete potřebovat Javu 8 a Maven. Spustit jí lze buď přes IDE a nebo přes Maven a to pomocí příkazu `mvn spring-boot:run`. Po nastatování je možné k REST službám přistoupit přes adresu <http://localhost:8080>.

Závislosti deklarované v pom.xml jsou nezávazné. Projekt si můžete pozměnit dle vaší potřeby.


## Zadání

1. Vytovření JPA entit a databázového modelu
    - aplikace obsahuje embedded databázi H2, po startu je k dispozici konzole na adrese <http://localhost:8080/h2-console/>
    - aplikace při startu automaticky vytvoří prázdnou databázi dle JPA entit (`hibernate.hbm2ddl.auto=create-drop`)
    - je na vašem zvážení, zdali pro namapování použijete model v `cz.4finance.hr.test.api.model`, nebo vytvořte vlastní
    - rozhraní z pohledu serializace do JSON u REST služeb by mělo za každých okolností zůstat zachováno

2. Přečtení přibalených CSV souborů a naplnění embedded databáze po spuštění aplikace
    - CSV soubory se nachází v komprimované podobě (GZIP) v `src/main/resources/data/`
    - pro vylistování souborů ke čtení můžete použít třídu `ApplicationDataResourceProvider`
    - pro čtení CSV prosím nepoužívejte žádnou knihovnu třetí strany
    - data jsou uložena v denormalizované podobě, při čtení je tedy nutné data svépomocí namapovat do hierarchické struktury `IpAddressRange -> City -> Region -> Country`
    - formát CSV souborů je shrnut v sekci "Popis formátu CSV souborů"

3. Implementace služeb
    - package `cz.4finance.hr.test.core.service` již obsahuje připravené třídy, které čekají na implementaci dle dokumentace uvedené v rozhraní
    - LocationService zprostředkovává jednoduchý přístup k datům
    - IPAddressService pracuje s rozsahy IP adres asociovanými s městy

4. Traffic limit pro RESTove služby
    - přístup k RESTovým službám je třeba omezit a to následovně
        + pro vyhodnocení se použije IP adresa pro každý příchozí požadavek ~ ServletRequest.getRemoteAddr()
        + pokud bude překročen povolený traffic, je požadováno odeslání prázdné odpovědi s HTTP statusem `429 Too Many Requests`
        + akceptováno smí být pouze:
            * X požadavků z daného města za poslední hodinu
            * Y požadavků z daného regionu za poslední hodinu
            * Z požadavků z daného státu za poslední hodinu
        + význam spojení "za poslední hodinu" smí být v rámci optimalizace přiměřeně zjednodušen
        + proměnné X, Y a Z mohou být nastaveny "na pevno" a bez rozdílu mezi jednotlivými městy, regiony a státy

5. Další nepovinné úkoly
    1. REST služby - korektní řešení chybových stavů
    2. čtení CSV - podpora umístění oddělovačů řádků a hodnot v textu ohraničeném uvozovkami (v tomto případě neplní úlohu oddělovače, ale jedná se o součást textu)
    3. čtení CSV - podpora escapování uvozovek zpětným lomítkem (zpětné lomítko v textu ohraničeném uvozkovkami znamená zrušení případného speciálního významu následujícího znaku, tj. "a\"\b" by se mělo přečíst jako: a"b)
    4. čtení CSV - chyba vzniklá při čtení z daného řádku by měla odkazovat na číslo daného řádku/záznamu


## Popis formátu CSV souborů

CSV soubory jsou v ASCII kódování, pro jistotu však pro čtení použijte UTF-8. Soubory neobsahují žádnou "hlavičku" a na konci mohou obsahovat libovolné množství prázdných řádků.

**CSV má tyto parametry:**
* oddělovač řádků je \n
* oddělovač hodnot je ,
* text může být obalen v uvozovkách (znak ")

**Popis sloupců:**

| Název         | Datový typ    | Popis
| ------------- | ------------- | -----
| ip_from       | INT (10)      | First IP address in netblock.
| ip_to	        | INT (10)      | Last IP address in netblock.
| country_code  | CHAR(2)       | Two-character country code based on ISO 3166.
| country_name  | VARCHAR(64)   | Country name based on ISO 3166.
| region_name	| VARCHAR(128)  | Region or state name.
| city_name	    | VARCHAR(128)  | City name.
| GPS latitude  | DOUBLE	    | City latitude. Default to capital city latitude if city is unknown.
| GPS longitude | DOUBLE	    | City longitude. Default to capital city longitude if city is unknown.

IP adresy jsou uloženy jako "IP Number" takto:
```
    IP Address = w.x.y.z
    IP Number = 256^3*w + 256^2*x + 256*y + z
    w = int ( IP Number / 256^3 ) % 256
    x = int ( IP Number / 256^2 ) % 256
    y = int ( IP Number / 256   ) % 256
    z = int ( IP Number         ) % 256
```
*(kde ^ znamená umocnění a % zbytek po vydělení)*

Rozsah IP adres je v CSV uložen ve formě intervalu `<ip_from; ip_to)`.

Zdrojová data CSV souborů byla stažena z adresy <http://lite.ip2location.com/>, databáze `DB5.LITE`, typ `IPV4 CSV`.


## Na závěr...

Úloha bude vyhodnocena na základě těchto kritérií:
* dodržení fuknčních požadavků
* míra dodržení zadání
* kvalita napsaného kódu
* kvalita otestování

Pokud byste se rozhodl/a některé požadavky ze zadání nesplnit a nebo je splnit jen částečně, popište nám prosím co konkrétně a proč.

Děkujeme a přejeme vám hodně štěstí :-)
